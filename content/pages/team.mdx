---
title: Tým
blocks:
  - image:
      src: /uploads/3.jpeg
      alt: zavist
    quote: |
      To, čemu housenka říká konec světa, nazývá mistr motýlem.
    author: Richard Bach
    color: tint
    _template: testimonial
  - tagline: ''
    headline: Alžběta Křížová
    text: "Vystudovala jsem Právnickou fakultu UK, ale vždy mě to táhlo spíše k akčnější prácí, než k sezení v\_kanceláři.\n\nPřes 20\_let jsem členkou Zbraslavského skautského střediska, několik let jsem vedla oddíl skautek. Pracovala jsem jako sociální pracovník v\_doprovodné organizaci pro pěstounské rodiny, dělala jsem primární prevenci na\_základních školách, na skok jsem byla i\_v\_Komořanské mateřské školce. Posledních 5\_let se věnuji především svým dvěma dětem.\n\nOblast vzdělávání je pro mě i mého manžela tématem již mnoho let. Až ale naše vlastní děti mi dodaly sílu a odvahu udělat krok do neznáma a vytvořit na Zbraslavi prostor, který by byl alternativou ke klasické škole.\n\nRadost, kterou mi přináší práce s dětmi, se nesnažím naplňovat jen přímou prací s nimi, ale také vzděláváním sebe samotné. Absolvovala jsem kurz Čtením a psaním ke kritickému myšlení, Škola bez poražených a v létě se chystám na kurz Hejného matematiky.\n"
    image:
      src: /uploads/bety.png
      alt: Bětka Křížová
    color: default
    _template: hero
  - tagline: ''
    headline: Lucka Bíbová
    text: >
      Jsem maminka dvou dětí, která hledá, jaký způsob vzdělávání by na jejich
      cestě životem byl nejlepší a nejpřirozenější. V práci s dětmi je pro mě
      důležitý respekt k individualitě, který podpoří jejich přirozenou motivaci
      k poznávání a objevování světa.


      Vystudovala jsem Psychologii a speciální pedagogiku na PedF UK. Během
      studia jsem začala pracovat v nízkoprahovém klubu pro děti a mládež na
      Žižkově a to ovlivnilo moje další směřování. Několik let jsem vedla NZDM
      Cesta v Říčanech, kde jsem se zdokonalovala v balancování na pozici
      středního managementu a především v kontaktní práci s dětmi a mladými
      lidmi založené na autentickém potkávání se. To, a moje láska k divadlu
      (byla jsem dlouholetou členkou Zbraslavské kulturní společnosti), pak
      společně způsobily, že jsem absolvovala výcvik v dramaterapii, která se
      momentálně stala mým hlavním profesním směřováním. V současné době tedy
      pracuji jako dramateraputka v organizaci Šafrán dětem.
    image:
      src: /uploads/lucka.png
    color: tint
    _template: hero
  - tagline: ''
    headline: Matěj Kříž
    text: "Na základní a střední škole mi toho hodně nedávalo smysl. I když byly výběrové, nenaučil jsem se na nich jak se učit. Spíš jak se neučit a procházet. Lásku k učení jsem postupně znovu získal až na ČVUT, když jsem zároveň pracoval a mohl jsem si mnohem více vybírat. Ale hlavně jsem konečně věděl, že jsem tam ze svého rozhodnutí a vůbec bych tam být nemusel, když by mi to přestalo dávat smysl.\_\n\nVěřím, že každý má v sobě od narození zvídavost a rád se učí. Škola by neměla tu motivaci kazit, ale rozvíjet. Učit jak se učit. Neztratit vnitřní motivaci, ať jí pak nemusí člověk znovu nacházet až v dospělosti.\n\nDva největší současné problémy jsou podle mě nesvobodné školy a nesvobodné peníze. Obojí chci pomáhat řešit pomocí budování alternativ. Pracuji jako programátor na Trezoru – první fyzické peněžence pro bitcoin, která chce být zároveň tou nejpřívětivější pro bezpečné používání. Bitcoin je pro mě alternativou k neférovému peněžnímu systému, který chudým bere a bohatým dává. A alternativou k nesvobodnému školnímu systému je pro mě Habitat.\n\nJsem otcem dvou dětí, synovi je 5 a dceři 2 roky. Přelomová v uvažování o výchově pro mě byla kniha [Respektovat a být respektován](https://www.respektovani.com \"Respektovat a být respektován\") a [veřejná vystoupení její spoluautorky Jany Nováčkové](https://youtu.be/k0DIv1nng-w \"Jana Nováčková youtube\"). Dlouhá léta jsem podporoval [Svobodu učení](https://www.svobodauceni.cz) a teď [Děti jsou taky lidi](https://detijsoutakylidi.cz). Od pěti let jsem skautoval a několik let jsem vedl skautský oddíl.\n"
    image:
      src: /uploads/matej.png
      alt: Matěj Kříž
    color: default
    _template: hero
---

















